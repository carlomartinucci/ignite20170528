Premessa: voglio raccontarvi una storia, la storia dell'universo. L'universo, chiamato anche l'internet, si compone di un numero esorbitante di Ignite e di un motore di ricerca. per il mio Ignite non ho preparato una presentazione in particolare, ma ne aprirò una, a caso, e vi racconto

1
Ogni Ignite come sapete ha 20 slide, in particolare quel che non sapete è che le slide non hanno immagini, ma ciascuna slide è formata da 10 righe di 40 lettere e per riga e basta. Ho navigato presentazione di Ignite per anni e anni, e ho fatto delle scoperte.

2
Per ogni riga ragionevole o una notizia giusta ci sono leghe di insensate cacofonie, di farragine verbale e di incoerenze

3
Ma tutte gli Ignite, per quanto diversi, sono formati dagli stessi elementi: lo spazio, il punto, la virgola, le ventidue lettere dell alfabeto e null'altro.

4
Inoltre, non pare esistano, nel vasto internet, due presentazioni identiche. Sono tutti diverse, e nell'internet ci sono tutte le presentazioni possibili, cioè tutte le combinazioni possibili dei venticinque simboli lungo le venti slide.

5
Questo significa che l'internet contiene tutto: c'è una combinazione di parole che spiega dov'è Mauro, quindi c'è un Ignite che spiega dov'è Mauro. C'è un Ignite che spiega la strategia perfetta perché Uqido arrivi al milione.

6
Questa scoperta è stata fatta già da diversi anni, e quando fu proclamato che l'internet conteneva tutti gli Ignite possibili, la prima sensazione fu di stravagante felicita.

7
Fu creato in quel momento il motore di ricerca, nel quale si inserisce una parola e che restituisce il primo Ignite che trova e che contiene quella parola. 

8
Alla speranza seguì la depressione: il motore di ricerca restituiva Ignite incomprensibili e illeggibili il più delle volte! E questo ha generato un sacco di depressione, pensando che potenzialmente avevamo a portata di mano la soluzione di tutti i problemi, tutte le risposte, ma non riuscivamo a trovarne neanche una!

9
Ad esempio, questa è chiaramente una pagina che potrebbe essere generata cercando "pizza pizzicotto manicotto tigre" nel motore di ricerca, ma non so quanto utile possa essere.

10
Ad esempio, esiste un Ignite che spiega la strategia perfetta perché Uqido arrivi al milione, sì, da qualche parte, ma anche se cerco le parole "uqido milione", il motore di ricerca mi restituisce sempre un Ignite incomprensibile e illeggibile, e non quello che stavo cercando!

11
E il problema era ancora più grave: se ne trovo uno che ha anche delle espressioni intellegibili, come posso sapere se quelle frasi sono valide e sensate oppure sono dei pessimi consigli? Non sapete quanti notti insonni per ricercare quell'Ignite!

12
Ma dopo la depressione è arrivata la comprensione: stavamo mettendo troppa fiducia nell'Ignite e nell'internet. E' vero che l'internet contiene tutto, ma se non ho uno strumento per distinguere gli Ignite sensati da quelli simili ma sbagliati da quelli completamente falsi, il fatto che dentro ci siano quelli sensati è assolutamente inutile.

13
L'ho chiamato internet fino ad ora, ma diamogli il suo vero nome: visto che è tratto dal racconto "la biblioteca di babele", chiamiamolo l'internet di babele.

14
Il luogo migliore per nascondere l'Ignite perfetto è l'internet di babele: si confonderà con tutti gli altri. L'unico modo per trovarlo è ridigitarlo esattamente, dall'inizio alla fine. Gli unici Ignite significativi che puoi trovare, nell'internet, sono gli Ignite che conosci già.

15
Ma l'internet di babele è quello a cui sta tendendo l'internet di oggi. Con l'aggravante di credere che maggiori informazioni significhi maggiore informazione. Non è vero: le informazioni sono utili se sono significative, non se sono tante.

16
Il problema delle fake news è molto semplice, perché il problema delle fake news non sono le fake news. Il problema è che leggere qualcosa su internet, oggi, è come leggere qualcosa che hai trovato per caso nell'internet di babele.

17
La soluzione al problema delle fake news si può esprimere a parole, quindi c'è scritta da qualche parte nell'internet di babele. Ma la soluzione non è nell'internet, la soluzione è che dobbiamo riaquistare (o aquistare) la capacità di discriminare: discriminare le cose sensate dalle cose non sensate.

18
la soluzione è non lasciare tutto nero, ma discriminare il rosso dal grigio, far emergere i segnali e lasciare il rumore sullo sfondo

19
Generare l'internet di babele è facilissimo. Avere a disposizione l'internet di babele è uguale ad avere a disposizione due foglietti, uno con scritto 0 e l'altro con scritto 1. Il problema non è l'internet di babele, il problema è come noi usiamo la testa.

20
Grazie